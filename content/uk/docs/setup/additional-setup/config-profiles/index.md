---
title: Конфігураційні профілі встановлення
description: Описує вбудовані конфігураційні профілі для встановлення Istio.
weight: 35
aliases:
    - /uk/docs/setup/kubernetes/additional-setup/config-profiles/
keywords: [profiles,install,helm]
owner: istio/wg-environments-maintainers
test: n/a
---

Ця сторінка описує вбудовані конфігураційні профілі, які можна використовувати для [встановлення Istio](/docs/setup/install).

Конфігураційні профілі — це просто іменовані групи перевизначень значень чартів Helm, які вбудовані в чарти та можуть бути використані при встановленні з `helm` або `istioctl`.

Профілі забезпечують високий рівень налаштування панелі управління та панелі даних Istio для загальних топологій розгортання та цільових платформ.

{{< tip >}}
Конфігураційні профілі поєднуються з іншими перевизначеннями значень або прапорцями, тому будь-яке окреме значення, встановлене конфігураційним профілем, може бути вручну перевизначене шляхом вказівки прапорця `--set` після нього в команді.
{{< /tip >}}

Існує 2 види конфігураційних профілів: _профілі розгортання_ та _профілі платформи_, і рекомендується використовувати обидва.

- _профілі розгортання_ призначені для забезпечення гартних стандартних значень для даної топології розгортання (`default`, `remote`, `ambient` тощо).
- _профілі платформи_ призначені для забезпечення необхідних стандартних значень для даної цільової платформи (`eks`, `gke`, `openshift` тощо).

Наприклад, якщо ви встановлюєте `default` sidecar dataplane на GKE, ми рекомендуємо використовувати наступні профілі розгортання та платформи для початку:

{{< tabset category-name="install-method" >}}

{{< tab name="Helm" category-value="helm" >}}

    Для Helm, вкажіть той самий `profile` та `platform` для кожного чарту, який ви встановлюєте, наприклад `istiod`:

    {{< text syntax=bash snip_id=install_istiod_helm_platform >}}
    $ helm install istiod istio/istiod -n istio-system --set profile=default --set global.platform=gke --wait
    {{< /text >}}

{{< /tab >}}

{{< tab name="istioctl" category-value="istioctl" >}}

    Для `istioctl`, вкажіть той самий `profile` та `platform` як аргументи:

    {{< text syntax=bash snip_id=install_istiod_istioctl_platform >}}
    $ istioctl install --set profile=default --set values.global.platform=gke
    {{< /text >}}

{{< /tab >}}

{{< /tabset >}}

{{< warning >}}
Зверніть увагу, що ключова різниця між механізмами встановлення `helm` та `istioctl` полягає в тому, що конфігураційні профілі `istioctl` також включають список компонентів Istio, які будуть автоматично встановлені `istioctl`.

З `helm` це не так, користувачі повинні встановлювати кожен необхідний компонент Istio окремо через `helm install` і вручну вказувати бажані прапорці конфігураційного профілю для кожного компонента.

Ви можете думати про це як про те, що `istioctl` та `helm` використовують однакові конфігураційні профілі з однаковими назвами, але коли ви використовуєте `istioctl`, він додатково вибирає, які компоненти встановити для вас на основі обраного конфігураційного профілю, тому для досягнення того ж результату потрібна лише одна команда.
{{< /warning >}}

## Профілі розгортання {#deployment-profiles}

Наступні вбудовані профілі розгортання наразі доступні для механізмів встановлення як `istioctl`, так і `helm`. Зверніть увагу, що оскільки це просто набори перевизначень значень Helm, їх використання не є обовʼязковим для встановлення Istio, але вони забезпечують зручну базу і рекомендуються для нових встановлень. Крім того, ви можете [налаштувати конфігурацію](/docs/setup/additional-setup/customize-installation/) понад те, що включає профіль розгортання, для ваших конкретних потреб. Наразі доступні наступні вбудовані профілі розгортання наразі доступні:

1. **default**: включає компоненти відповідно до стандартних налаштувань [API IstioOperator](/docs/reference/config/istio.operator.v1alpha1/). Цей профіль рекомендується для розгортання в операційному оточені та для {{< gloss "основний кластер" >}}primary кластерів{{< /gloss >}} у [мультикластерній мережі](/docs/ops/deployment/deployment-models/#multiple-clusters). Ви можете переглянути стандартні налаштування, виконавши команду `istioctl profile dump`.

2. **demo**: конфігурація, розроблена для демонстрації функціональності Istio з помірними вимогами до ресурсів. Підходить для запуску застосунку [Bookinfo](/docs/examples/bookinfo/) та повʼязаних з ним завдань. Це конфігурація, яка встановлюється за інструкціями [швидкого старту](/docs/setup/getting-started/).

    {{< warning >}}
    Цей профіль включає високий рівень трасування та ведення журналів доступу, тому він не підходить для тестів продуктивності.
    {{< /warning >}}

3. **minimal**: такий самий, як і default профіль, але встановлюються лише компоненти панелі управління. Це дозволяє налаштовувати компоненти панелі управління та панелі даних (наприклад, шлюзи) за допомогою [окремих профілів](/docs/setup/additional-setup/gateway/#deploying-a-gateway).

4. **remote**: використовується для налаштування {{< gloss "віддалений кластер" >}}віддаленого кластера{{< /gloss >}}, який управляється {{< gloss "зовнішня панель управління" >}}зовнішньою панеллю управління{{< /gloss >}} або панеллю управління в {{< gloss "основний кластер" >}}основному кластері{{< /gloss >}} [мультикластерної мережі](/docs/ops/deployment/deployment-models/#multiple-clusters).

5. **ambient**: профіль ambient призначений для того, щоб допомогти вам почати роботу з [режимом ambient] (/docs/ambient).

6. **empty**: не розгортає нічого. Це може бути корисним як базовий профіль для власної конфігурації.

7. **preview**: профіль preview містить експериментальні функції. Він призначений для ознайомлення з новими функціями Istio. Стабільність, безпека та продуктивність не гарантуються — використовуйте на свій ризик.

Набори значень профілів встановлення Istio [визначено тут]({{< github_tree >}}/manifests/helm-profiles), як для `istioctl`, так і для `helm`.

Тільки для `istioctl` вказівка профілів конфігурації додатково автоматично вибирає певні компоненти Istio для встановлення, які позначено &#x2714; нижче:

|     | default | demo | minimal | remote | empty | preview | ambient |
| --- | --- | --- | --- | --- | --- | --- | --- |
| Основні компоненти | | | | | | | | |
| &nbsp;&nbsp;&nbsp;&nbsp;&nbsp;&nbsp;`istio-egressgateway` | | &#x2714; | | | | | | | |
| &nbsp;&nbsp;&nbsp;&nbsp;&nbsp;&nbsp;`istio-ingressgateway` | &#x2714; | &#x2714; | | | | &#x2714; | |
| &nbsp;&nbsp;&nbsp;&nbsp;&nbsp;&nbsp;`istiod` | &#x2714; | &#x2714; | &#x2714; | | | &#x2714; | &#x2714; |
| &nbsp;&nbsp;&nbsp;&nbsp;&nbsp;&nbsp;`CNI` | | | | | | | &#x2714; |
| &nbsp;&nbsp;&nbsp;&nbsp;&nbsp;&nbsp;`Ztunnel` | | | | | | | &#x2714; |

{{< tip >}}
Для подальшого налаштування Istio також можна встановити кілька додаткових компонентів. Дивіться [інтеграції](/docs/ops/integrations) для отримання додаткової інформації.
{{< /tip >}}

## Профілі платформи {#platform-profiles}

Наступні вбудовані профілі платформи наразі доступні для механізмів встановлення як `istioctl`, так і `helm`. Зверніть увагу, що оскільки це просто набори перевизначень значень Helm, їх використання не є обовʼязковим для встановлення Istio, але вони забезпечують зручну базу і рекомендуються для нових встановлень:

1. **gke**: Встановлює параметри чарту, необхідні або рекомендовані для встановлення Istio в середовищах Google Kubernetes Engine (GKE).

1. **eks**: Встановлює параметри чарту, необхідні або рекомендовані для встановлення Istio в середовищах Amazon Elastic Kubernetes Service (EKS).

1. **openshift**: Встановлює параметри чарту, необхідні або рекомендовані для встановлення Istio в середовищах OpenShift.

1. **k3d**: Встановлює параметри чарту, необхідні або рекомендовані для встановлення Istio в середовищах [k3d](https://k3d.io/).

1. **k3s**: Встановлює параметри чарту, необхідні або рекомендовані для встановлення Istio в середовищах [K3s](https://k3s.io/).

1. **microk8s**: Встановлює параметри чарту, необхідні або рекомендовані для встановлення Istio в середовищах [MicroK8s](https://microk8s.io/).

1. **minikube**: Встановлює параметри чарту, необхідні або рекомендовані для встановлення Istio в середовищах [minikube](https://kubernetes.io/docs/tasks/tools/install-minikube/).

Профілі платформ Istio [визначено тут]({{< github_tree >}}/manifests/helm-profiles), як для `istioctl`, так і для `helm`.
