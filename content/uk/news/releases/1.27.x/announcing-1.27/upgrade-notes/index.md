---
title: Примітки щодо оновлення Istio 1.27
description: Важливі зміни, які слід врахувати при оновленні до Istio 1.27.0.
weight: 20
---

Під час оновлення з Istio 1.26.x до Istio 1.27.x необхідно врахувати зміни, зазначені на цій сторінці. У цих примітках детально описано зміни, які навмисно порушують зворотну сумісність з Istio 1.26.x. У примітках також зазначено зміни, які зберігають зворотну сумісність, але водночас запроваджують нову поведінку. Зміни включено лише в тому випадку, якщо нова поведінка буде несподіваною для користувача Istio 1.27.x.

## Підтримка декількох типів сертифікатів у шлюзі {#multiple-certificate-types-support-in-gateway}

Istio тепер підтримує одночасну конфігурацію декількох типів сертифікатів (таких як RSA та ECDSA) як в Istio, так і в ресурсах Kubernetes Gateway. Це дозволяє клієнтам вибирати найбільш відповідний тип сертифіката на основі їх можливостей.

## Перегенерація дашбордів Grafana після оновлення {#regenerate-grafana-dashboards-after-upgrade}

Якщо ви використовуєте вбудовані дашборди Grafana в Istio, вам потрібно буде відновити їх після оновлення, щоб отримати виправлене посилання на дашборди. UID дашбордів тепер явно визначені для забезпечення стабільних посилань між ними.

## Застарівання провайдерів телеметрії {#deprecation-of-telemetry-providers}

Провайдери телеметрії Lightstep та OpenCensus тепер видалені. Будь ласка, використовуйте замість них провайдер OpenTelemetry.

## Нативний sidecar стандартно увімкнено {#native-sidecar-enabled-by-default}

Нативні sidecars тепер стандартно увімкнені для відповідних подів. Це змінює `istio-proxy` з контейнера на контейнер ініціалізації. Це може викликати проблеми сумісності з іншими веб-хуками або контролерами, які очікують змінювати `istio-proxy` як звичайний контейнер. Будь ласка, протестуйте свої робочі навантаження та контролери, щоб переконатися, що вони сумісні з цією зміною.
