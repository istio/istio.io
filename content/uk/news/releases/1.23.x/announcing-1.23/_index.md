---
title: Анонс Istio 1.23.0
linktitle: 1.23.0
subtitle: Основний випуск
description: Анонс випуску Istio 1.23.
publishdate: 2024-08-14
release: 1.23.0
aliases:
- /uk/news/announcing-1.23
- /uk/news/announcing-1.23.0
---

Ми раді оголосити про випуск Istio 1.23. Дякуємо всім нашим учасникам, тестувальникам, користувачам та ентузіастам за допомогу в публікації версії 1.23.0! Особливу подяку висловлюємо менеджерам випуску **Sumit Vij** з Credit Karma, **Zhonghu Xu** з Huawei та **Mike Morris** з Microsoft.

{{< relnote >}}

{{< tip >}}
Istio 1.23.0 офіційно підтримується на версіях Kubernetes від `1.27` до `1.30`.
{{< /tip >}}

## Що нового? {#whats-new}

### Ambient, ambient, ambient {#ambient-ambient-ambient}

Після недавнього просування [режиму ambient до стану Beta у версії Istio 1.22](/blog/2024/ambient-reaches-beta/), Istio 1.23 пропонує величезний набір покращень. Працюючи в тісній співпраці з багатьма користувачами, які прийняли режим ambient, ми старанно працювали над вирішенням отриманих відгуків. Ці покращення включають розширену підтримку платформ, додані функції, виправлення помилок і покращення продуктивності.

Невеликий перелік основних моментів:

* Підтримка `DestinationRule` у проксі waypoint.
* Підтримка DNS `ServiceEntries` у waypoint та ztunnel.
* Підтримка спільного використання waypoint між просторами імен.
* Підтримка нового поля `Service` `trafficDistribution`, що дозволяє зберігати трафік у локальних зонах/регіонах.
* Підтримка Dual Stack та кластерів IPv6.
* Нова панель Grafana для ztunnel.
* Єдиний Helm-чарт для встановлення всіх компонентів режиму ambient одразу.
* Покращення продуктивності: наші тести показують до 50% покращення пропускної здатності порівняно з версією Istio 1.22.
* Безліч виправлень помилок: покращення запуску podʼів, підтримка Services без селекторів, покращення ведення журналу та інше!

### Покращення авто-розподілу DNS {#dns-auto-allocation-improvements}

Протягом багатьох років Istio використовує [опцію авто-розподілу адрес](/docs/ops/configuration/traffic-management/dns-proxy/#address-auto-allocation) для DNS-проксі. Це вирішує низку проблем із маршрутизацією Service.

У версії Istio 1.23 було додано нову реалізацію цієї функції. У новому підході виділені IP-адреси зберігаються в полі `ServiceEntry` `status`, що гарантує їх незмінність. Це виправляє давні проблеми з надійністю старого підходу, де розподіл іноді змінювався, викликаючи проблеми. Крім того, новий підхід є більш стандартним, легшим для налагодження і працює в режимі ambient!

Цей режим стандартно вимкнено у версії 1.23, але його можна увімкнути за допомогою `PILOT_ENABLE_IP_AUTOALLOCATE=true`.

### Попередній перегляд покращень retry {#retry-improvements-preview}

У цьому випуску реалізовано нову функцію для покращення стандартної політики retry. Історично retry застосовувався лише до *вихідного* трафіку. У багатьох випадках це бажано: запит можна повторити на інший pod, який має більше шансів на успіх. Однак залишалась прогалина: часто запит не вдавався через те, що застосунок закрив зʼєднання, яке ми намагалися повторно використати.

Ми додали можливість виявляти цей сценарій та повторювати запит. Очікується, що це зменшить кількість помилок 503 у мережі.

Цю функцію можна увімкнути за допомогою `ENABLE_INBOUND_RETRY_POLICY=true`. Очікується, що вона буде стандартно увімкнена у майбутніх випусках.

### Новий вигляд для Bookinfo {#a-coat-of-paint-for-bookinfo}

Покращення у версії 1.23 стосуються не лише самого Istio: у цьому випуску оновлено й улюблений демонстраційний застосунок Bookinfo!

Нова версія застосунку має сучасніший дизайн і покращення продуктивності, що вирішують деяку неочікувану повільність у сервісах `productpage` та `details`.

{{< image width="80%" link="/uk/docs/setup/getting-started/bookinfo-browser.png" caption="Оновлений застосунок Bookinfo" >}}

### Інші нововведення {#other-highlights}

* Образи distroless були оновлені на основі ОС контейнера [Wolfi](https://github.com/wolfi-dev).
* Команда `istioctl proxy-status` була покращена та тепер містить час від останньої зміни та інші релевантні статуси.

## Припинення використання вбудованого Оператора {#deprecating-the-in-cluster-operator}

Три роки тому ми [оновили нашу документацію](https://archive.istio.io/v1.23/docs/setup/install/operator/) і не рекомендували використовувати вбудований оператор для нових установок Istio. Тепер ми готові офіційно відмовитися від його використання у версії Istio 1.23. Користувачам, які використовують оператор (що, за нашими оцінками, складає менше ніж 10% користувачів), потрібно буде перейти на інші механізми встановлення та оновлення для оновлення до версії Istio 1.24 або вище. Очікувана дата виходу версії 1.24 — листопад 2024 року.

Ми рекомендуємо користувачам перейти на Helm та istioctl, які залишаються підтримуваними проєктом Istio. Міграція на istioctl проста, а міграція на Helm вимагатиме інструментів, які ми опублікуємо разом з випуском 1.24.

Користувачі, які бажають залишитися з оператором, мають дві сторонні опції в організації [istio-ecosystem](https://github.com/istio-ecosystem/).

Детальніше про зміни ви можете прочитати в [нашому повідомленні про відмову від підтримки](/blog/2024/in-cluster-operator-deprecation-announcement/).

## Оновлення до 1.23 {#upgrading-to-1.23}

Ми хочемо почути ваші відгуки щодо досвіду оновлення до Istio 1.23. Ви можете залишити відгук у каналі `#release-1.23` на нашій [Slack-платформі](https://slack.istio.io/).

Бажаєте зробити внесок безпосередньо в Istio? Знайдіть і приєднуйтесь до однієї з наших [робочих груп](https://github.com/istio/community/blob/master/WORKING-GROUPS.md) і допоможіть нам покращити проєкт.
