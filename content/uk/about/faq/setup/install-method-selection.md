---
title: Який метод установки Istio мені слід використовувати?
weight: 10
---

Окрім простої [початкової установки](/docs/setup/getting-started) для оцінки, існує декілька різних методів установки Istio. Який з них слід використовувати, залежить від ваших вимог до продуктивного середовища. Нижче наведені деякі плюси та мінуси кожного з доступних методів:

1. [Установка за допомогою istioctl](/docs/setup/install/istioctl/)

    Найпростіший і найбільш надійний метод установки та керування з високим рівнем безпеки. Це рекомендований метод для більшості сценаріїв використання спільнотою.

    Переваги:

    - Повна перевірка конфігурації та верифікація стану.
    - Використовує API `IstioOperator`, який надає широкі можливості конфігурації/кастомізації.
    - Не потрібні привілейовані podʼи в кластері. Зміни виконуються шляхом запуску команди `istioctl`.

    Недоліки:

    - Необхідно керувати кількома бінарними файлами, по одному для кожної мінорної версії Istio.
    - Команда `istioctl` може встановлювати значення, як-от `JWT_POLICY`, на основі вашого робочого середовища, що може призводити до різних установок в різних Kubernetes-середовищах.

1. [Генерація маніфесту за допомогою istioctl](/docs/setup/install/istioctl/#generate-a-manifest-before-installation)

    Генерація Kubernetes-маніфесту, а потім застосування команди `kubectl apply --prune`. Цей метод підходить у випадках, коли потрібен суворий аудит або доопрацювання отриманих маніфестів.

    Переваги:

    - Ресурси генеруються з того ж API `IstioOperator`, що й у `istioctl install` і Operator.
    - Використовує API `IstioOperator`, який надає широкі можливості конфігурації/кастомізації.

    Недоліки:

    - Деякі перевірки, які виконуються в `istioctl install` і Operator, не виконуються.
    - Цей тип використання з погляду користувача менш оптимізований у порівнянні з `istioctl install`.
    - Повідомлення про помилки менш інформативні, ніж у `istioctl install` на етапі застосування.

1. [Установка за допомогою Helm](/docs/setup/install/helm/)

    Використання Helm-чартів дозволяє легко інтегруватися з робочими процесами на основі Helm і автоматично видаляти ресурси під час оновлень.

    Переваги:

    - Знайомий підхід з використанням стандартних інструментів індустрії.
    - Вбудоване управління релізами та оновленнями Helm.

    Недоліки:

    - Менше перевірок і валідацій порівняно з `istioctl install` і Operator.
    - Деякі адміністративні завдання потребують більше кроків та мають вищу складність.

1. [Istio Operator](/docs/setup/install/operator/)

    {{< warning >}}
    Використання оператора не рекомендується для нових установок. Хоча підтримка оператора триватиме, нові запити на функції не будуть мати високого пріоритету.
    {{< /warning >}}

    Istio operator забезпечує шлях установки без необхідності використовувати бінарний файл `istioctl`. Його можна використовувати для спрощених робочих процесів оновлення, якщо робота привілейованого контролера в кластері не є проблемою. Цей метод підходить, коли не потрібен суворий аудит або доопрацювання отриманих маніфестів.

    Переваги:

    - Такий самий API, як у `istioctl install`, але реалізація відбувається через контролер у кластері з повністю декларативною операцією.
    - Використовує API `IstioOperator`, який надає широкі можливості конфігурації/кастомізації.
    - Не потрібно керувати кількома бінарними файлами `istioctl`.

    Недоліки:

    - Робота привілейованого контролера в кластері має певні ризики з погляду безпеки.

Інструкції з установки для всіх цих методів доступні на [сторінці установки Istio](/docs/setup/install).
