---
title: "Плани розвитку Istio на 2025-2026"
description: Погляд у майбутнє Istio.
publishdate: 2025-07-25
attribution: "Mitch Connors, for the Istio TOC"
keywords: [Istio,roadmap,ambient]
---

Протягом наступних 12 місяців ми зосередимося на покращенні паритету між режимом sidecar та режимом ambient, надаючи користувачам sidecar підтримку для переходу на панель даниз ambient, коли вони будуть готові. Ми також покращимо взаємодію з учасниками нашого проєкту, спростимо процес запровадження нових функцій та визнання внеску найбільш цінних учасників. Ми плануємо розширити нашу екосистему, додавши або оновивши інтеграцію Istio з різними популярними хмарними проектами та створивши більше прикладів використання Istio.

## Озираючись в минуле {#looking-back}

З 2023 року проєкт Istio був зосереджений на зрілості та інноваціях, закріплюючи нашу позицію як найкращої сервісної мережі як для sidecar так і для ambient. Ці зусилля включали наш випуск з CNCF у липні 2023 року, перехід Telemetry API та Gateway API у Stable в Istio 1.22, а також переведення режиму ambient у Stable в Istio 1.24. Як частина досягнення GA режиму ambient, ми спостерігали за тим, як все більше користувачів досліджують і використовують його, деякі з них є новими користувачами Istio, тоді як інші є використовують Istio sidecar. Деякі з них запустили ambient у промислову експуатацію та розповіли про свій досвід на KubeCon EU у квітні цього року. Ці зусилля зробили Istio сервісною мережею, яку обирають розробники хмарних технологій по всьому світу, і ми були раді отримати участь від 154 осіб, які зробили свій перший крок у покращенні прожкту за останні 12 місяців.

## Події 2025 {#2025-themes}

### Міграція з sidecar до ambient {#sidecar-to-ambient-migration}

З переведенням режиму ambient у Stable, Istio тепер може претендувати на звання найшвидшої та найефективнішої сервісної мережі, а також найширше використовуваної, при цьому вона стала простішою в експлуатації, ніж будь-коли. З випуском ми спостерігали значне зростання інтересу та відповідну кількість запитів на всебічний посібник з міграції для поточних користувачів sidecar. Хоча наші попередні зусилля зі стабілізації режиму ambient були спрямовані на нових користувачів Istio, очевидно, що настав час надати можливість для нашої наявної бази користувачів перейти на ambient mesh. Хоча технічні основи для цієї міграції були закладені вже деякий час (і деякі сміливці вже мігрували самостійно), ми будемо докладати зусиль в інструменти для оцінки вашої готовності до міграції, безпечної взаємодії з можливістю відкату та документації, яка буде супроводжувати користувачів на кожному етапі.

На додатчу до тестів, інструментів і документації, користувачі, які мігрують між панелями даних, мають відповідно очікувати, що функції Istio, які вони знають і люблять, продовжать працювати в їхньому новому середовищі. З цієї причини ми інвестуємо в закриття найбільш значних функціональних прогалин між режимами sidecar і ambient, зокрема, шляхом додавання підтримки для управління трафіком у багатокластерному середовищі та розширюваності, про що ви можете прочитати нижче.

Як ми вже зазначали в попередні роки, ми не маємо наміру припиняти підтримку режиму sidecar, поки є користувачі для нього. Міграція на ambient mesh є повністю добровільною, і ми очікуємо, що багато користувачів будуть використовувати sidecar ще багато років.

### Мультикластерні сервісні мережі ambient {#multi-cluster-ambient-mesh}

Управління трафіком у багатокластерному середовищі вже давно є однією з найбільш цінних функцій Istio, і ми активно працюємо над тим, щоб принести цю можливість користувачам режиму ambient у 2025 році. З багатокластерною сервісною мережею збої або аномалії в одному кластері можуть динамічно призводити до перенаправлення запитів до інших кластерів, потенційно в інших регіонах або хмарах. Це дає користувачам можливість запускати високодоступні сервіси в активній конфігурації, оптимізуючи використання обчислювальних ресурсів і витрати на трафік з єдиної панелі управління. Багатокластерна сервісна мережа ambient буде доступна в альфа-версії в Istio 1.27, який ми плануємо випустити в серпні.

### Майбутнє розширюваності {#the-future-of-extensibility}

Проєкт Istio з моменту запуску запропонував кілька API для розширення, але жоден з них не зміг досягти стабільної версії. З тих, що використовуються сьогодні, Envoy Filters є потужним інструментом для налаштування внутрішньої конфігурації проксі та модифікації потоку трафіку, але вони дуже складні у використанні і становлять значний ризик під час оновлень, які можуть змінити інтеграцію фільтрів у непередбачуваний спосіб.  WebAssembly (Wasm) зʼявився в 2019 році як потужний інструмент для Тюрінгової модифікації трафіку, але з того часу підтримка спільнотою компіляторів і бібліотек Wasm поза екосистемою Istio значно зменшилася, що ускладнює безпечне використання Wasm з Istio.

Плануючи на 2025 рік і далі, ми розуміємо, що нам потрібен шлях до зрілої моделі розширюваності для користувачів як режиму sidecar, так і ambient. Ми плануємо вирішити найбільш поширені випадки використання для розширюваності, такі як локальне обмеження швидкості, з першокласними API, зменшуючи частоту, з якою користувачі потребують розширюваності. Однак ми визнаємо, що мережі є складними, і завжди будуть випадки, які наші API не покривають, коли користувачам потрібен варіант що екстрено розвʼязує їх проблеми. Архітектура режиму ambient надає деякі варіанти, такі як використання шаблону waypoint для виконання вставки сервісу, додавання довільних проксі до мережевої ланцюга, які можуть виконувати довільні модифікації.  Іншим подібним розвитком є [фільтр ext-proc Envoy](https://www.envoyproxy.io/docs/envoy/latest/api-v3/extensions/filters/http/ext_proc/v3/ext_proc.proto), який надсилає запити до довільного сервісу для модифікації перед їх перенаправленням до призначення.

З кількома варіантами на столі для розширюваності, хто вирішить, який з них найкращий? Як завжди, остаточне рішення залишається за вами, нашими користувачами. Будь ласка, поділіться своїми думками з нами про майбутнє проєкту в каналі розширюваності у [slack.istio.io](https://slack.istio.io/).

## Нові та вдосконалені практики для покращення участі {#new-and-improved-contributor-experience}

Спільнота Istio налічує багато талановитих учасників, чиї щоденні зусилля роблять цей проект можливим, і список учасників постійно зростає! Однак, як і всі проєкти з відкритим кодом, ми завжди потребуємо нових учасників, і ми розуміємо, що процес створення першого PR до Istio є складним, ніж це повинно бути. У 2025 році ми прагнемо зробити створення вашого першого внеску до Istio простішим, ніж будь-коли, завдяки покращеній інтеграції з GitHub Codespaces та регулярному відбору "good first issues"! Якщо ви зацікавлені у співпраці, ми завжди можемо скористатися допомогою з питань, позначених як «User Experience» та «Documentation». Якщо ви хочете більш активно брати участь, розгляньте можливість приєднання до нашої ротації менеджерів випусків, яка надасть вам можливість взяти участь у двох випусках в якості помічника, перш ніж взяти на себе основні обовʼязки з управління випусками. Ми також прагнемо забезпечити краще визнання наших учасників через оновлену програму керівників робочих груп, де найкращі учасники можуть бути визнані за свою експертизу! Завдяки цим ініціативам ми віримо, що створюємо Istio-спільноту, яка буде рости протягом багатьох років.

## Підсумки {#conclusion}

Цей план дій окреслює вражаючі перспективи для Istio, зосереджуючись на безперебійному переході від режиму sidecar до режиму ambient, розширених можливостях мультикластерів та вдосконаленому підході до розширюваності. Ми також прагнемо створити більш привітне та сприятливе середовище для наших безцінних учасників. Ці ініціативи зміцнюють позиції Istio як провідної сервісної мережі, готової надати розробникам хмарних застосунків неперевершену ефективність, контроль та процвітаючу спільноту.
